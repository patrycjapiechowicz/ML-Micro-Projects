{
 "cells": [
  {
   "cell_type": "markdown",
   "metadata": {
    "collapsed": true,
    "pycharm": {
     "name": "#%% md\n"
    }
   },
   "source": [
    "# Lab 1 - wprowadzenie do uczenia maszynowego\n",
    "\n",
    "Metody uczenia maszynowego są znane od lat 50. XX w. Prace nad nimi zostały zapoczątkowane w celu opracowania metod umożliwiających automatyczne rozwiązywanie skomplikowanych problemów. Zaimplementowane algorytmy uczenia maszynowego są dostępne w większości otaczających nas rzeczy, takich jak: smartfon i dostępny w nim asystent głosowy, czy dopasowane reklamy w wyszukiwarce internetowej.\n",
    "\n",
    "Uczenie maszynowe (ang. machine learning) to dziedzina informatyki zajmująca się metodami automatycznego rozwiązywania skomplikowanych problemów, które są trudne do rozwiązania przy użyciu klasycznych metod programistycznych.\n",
    "\n",
    "Klasyczne podejście programistyczne polega na zaprojektowaniu przez programistę algorytmu realizującego dany cel, oraz zaimplementowania go w wybranym języku programowania w taki sposób, aby zadanie było automatycznie realizowane przez komputer. Obecnie zdecydowana większość rozwiązań informatycznych jest stworzona w oparciu o takie podejście. Przykład może stanowić obliczanie kwoty zamówienia. Najpierw należy ustalić algorytm, który polega na pomnożeniu ceny każdego z przedmiotów z zamawianą ilością, a następnie zsumować wszystko ze sobą. Następnie należy zaimplementować algorytm w wybranym języku programowania. Cały proces składał się z dwóch kroków, wykonywanych całkowicie przez człowieka.\n",
    "\n",
    "W celu lepszego zrozumienia idei uczenia maszynowego warto przytoczyć przykład komputerowego rozpoznawania obrazów polegający na rozróżnieniu jakie zwierze jest przedstawione na danym obrazie. Dla ułatwienia zdjęcia mogą przedstawiać jedynie psa, lub kota posiadając jednocześnie etykietę informaującą jakie zdjęcie jest przedstawione. Na etapie ustalania algorytmu programista musi opracować zbiór reguł decyzyjnych, które pewien podzbiór pikseli ze zdjęcia przekształcą do postaci przedstawionej na etykiecie, a następnie zaimplementuje algorytm w wybranym języku programowania.\n",
    "\n",
    "Uczenie maszynowe pozwala rozwiązać taki problem w sposób automatyczny. Algorytmy uczące przystosowane są do rozwiązywania problemów generycznie, a ich celem jest wytrenowanie wewnętrznych reguł decyzyjnych w celu wykonania możliwie jak najbardziej dokładnych prognoz. Oznacza to, że na wejściu takiego algorytmu należy przekazać zbiór uczący, który składa się z konkretnych przykładów rozwiązanych przez człowieka. Zbiór przykładów uczących mogą stanowić zdjęcia przedstawiające psy i koty opatrzone etykietą informującą jakie zwierzę się tam znajduje. Zatem celem algorytmów uczenia maszynowego jest dostosowanie wewnętrznych reguł decyzyjnych w taki sposób, aby pewien zbiór przekształcić na inny zbiór. Jako przykład można przytoczyć przekształcanie zbioru zdjęć na zbiór etykiet o treści \"pies\", lub \"kot\".\n",
    "\n",
    "## Podstawowa terminologia w uczeniu maszynowym\n",
    "\n",
    "Obiekt (przykład uczący, obserwacja) to obserwowany przedmiot zainteresowania. Przykładem może być człowiek\n",
    "\n",
    "Atrybut (cecha, charakterystyka) to zmienna charakteryzująca przykład uczący. Przykładem może być wzrost lub masa człowieka.\n",
    "\n",
    "Klasyczny przykład uczenia modelu:\n",
    "![model_learning](img/learning-1.png)\n",
    "\n",
    "Taki wytrenowany model można wykorzystać do uzyskania prognoz (np. decyzji)\n",
    "![model_predict](img/predict-1.png)\n",
    "\n",
    "## Uczenie maszynowe, a sztuczna inteligencja\n",
    "\n",
    "Uczenie maszynowe można określić jako podzbiór wiedzy pochodzącej z dziedziny sztucznej inteligencji. Tematy badań sztucznej inteligencji można określić jako rozważania nad uczynieniem maszyn inteligentnymi przy użyciu różnych technik, a uczenie maszynowe jest jedną z nich.\n",
    "\n",
    "Sztuczna inteligencja to nie tylko systemy uczące się. Przykład mogą stanowić systemy ekspertowe, które służą do rozwiązywania skomplikowanych w problemów w sposób inteligentny, lecz ich działanie jest definiowane przez ekspertów w danej dziedzinie.\n",
    "\n",
    "Pojęcie sztucznej inteligencja i uczenia maszynowego są często używane naprzemiennie, co jest niepoprawne. Sztuczna inteligencja i uczenie maszynowe realizują często te same cele, lecz przy użyciu innych metod.\n",
    "\n",
    "Obecnie popularny jest również temat uczenia głębokiego (ang. deep learning), który stanowi podzbiór metod uczenia maszynowego. Do algorytmów uczenia głębokiego należą wszystkie modele głębokie, czyli tak zwane głębokie sieci neuronowe. Podobnie jak w przypadku sztucznej inteligencji i uczenia maszynowego, termin uczenie głębokie jest często niepoprawnie określany jako uczenie maszynowe. Obie gałęzie realizują ten sam cel ale, mimo mniejszej róznicy, przy użyciu innych podejść.\n",
    "\n",
    "![ai_ml_dl](img/ai-ml-dl.png)\n",
    "\n",
    "Algorytmy uczenia maszynowego często są wykorzystywane w rozpoznawaniu ukrytych struktur, wzorców, czy w dokonywaniu prognoz kursów walut. Zadania i problemy rozwiązywane metodami uczenia maszynowego można uogólnić następująco:\n",
    "- Klasyfikacja: klasyfikacja obiektu do jednej z n klas decyzyjnych. Przykładem może być rozpoznanie wiadomości e-mail jako spam, lub wiadomość treściwa.\n",
    "- Klasteryzacja: pogrupowanie obiektów według ich geometrycznych podobieństw, bez znajomości przynależności do klas decyzyjnych. Przykładem może być grupowanie respondentów według odpowiedzi, które udzielili w ankiecie\n",
    "- Regresja: dokonywanie prognoz numerycznych i ciągłych w oparciu o dane z przeszłości. Przykład mogą stanowić prognozy kursu dolara amerykańskiego na najbliższe 10 dni w oparciu o dane z ostatnich 10 lat.\n",
    "\n",
    "## Zadanie 1\n",
    "\n",
    "Znaleźć w sieci, w smartfonie, w dowolnych materiałach dowolne rzeczywiste zastosowania metod uczenia maszynowego, a następnie je krótko zaprezentować.\n",
    "\n",
    "## System informacyjny\n",
    "\n",
    "Niech $S = (U, A)$ będzie systemem informacyjnym\n",
    "\n",
    "gdzie:\n",
    "- $ U = \\{x_1, x_2, ..., x_n\\} $ oznacza niepusty skończony obiektów, zwany uniwersum\n",
    "- $ A = \\{a_1, a_2, ..., a_n\\} $ oznacza skończony niepusty zbiór atrybutów\n",
    "\n",
    "Każdy atrybut $a \\in A$ powstaje z transformacji $a: U \\rightarrow V_a$, gdzie na podstawie zbioru obiektów powstaje wektor wartości atrybutu.\n",
    "\n",
    "Dla dowolnego atrybutu $a$ oraz jego wartości $v$ deskryptor jest wyrażony następującą formułą: $(a = v)$, którą w zbiorze obiektów można przedstawić następująco:\n",
    "$ [[(a = v)]] = \\{u \\in U: a(u) = v\\} $\n",
    "\n",
    "Intuicyjnie deskryptor można rozumieć jako wartość atrybutu pewnego obiektu. W poniższej przedstawiono przykładowy system informacyjny. W obiekcie numer 3 można znaleźć siłę wiatru w postaci deskryptora (wiatr = umiarkowany).\n",
    "\n",
    "| LP | Wiatr       | Opad   | Temperatura powietrza | Widoczność |\n",
    "| -- | ----------- | ------ | --------------------- | ---------- |\n",
    "| 1  | Słaby       | Brak   | 25                    | Dobra      |\n",
    "| 2  | Silny       | Deszcz | 12                    | Przeciętna |\n",
    "| 3  | Umiarkowany | Śnieg  | -3                    | Niska      |\n",
    "\n",
    "## System decyzyjny\n",
    "\n",
    "System decyzyjny to uporządkowana trójka $(U, A, d)$\n",
    "\n",
    "gdzie:\n",
    "- $U$ oznacza skończony zbiór obiektów\n",
    "- $A$ oznacza skończony zbiór atrybutów\n",
    "- $d$ oznacza atrybut decyzyjny, czyli skończony wektor decyzji dla obiektów\n",
    "\n",
    "Zbiór $A$ zawiera atrybuty warunkowe, wyznaczane empirycznie przez twórcę systemu. Fakt skończoności zbioru $A$ może wpływać na rozróżnialność obiektów. Atrybut decyzyjny (wektor decyzji dla obiektów) jest odwzorowaniem konkretnych procesów zachodzących w realnym świecie przy pomocy eksperta. W języku deskryptorów obiekty $u \\in U$ można przedstawić w postaci wektorów informacyjnych:\n",
    "$ Inf_A(u) = \\{(a, a(u)): a \\in A\\} $\n",
    "\n",
    "gdzie:\n",
    "- $a$ oznacza atrybut pochodzący ze zbioru $A$\n",
    "- $u$ oznacza obiekt pochodzący ze zbioru $U$\n",
    "- $a(u)$ oznacza wartość atrybutu $a$ dla obiektu $u$\n",
    "\n",
    "W poniższej tabeli przedstawiono przykładowy system decyzyjny zawierający 3 obiekty opisane 3 atrybutami warunkowymi (Temperatura ciała, Ból brzucha, Hematokryt) oraz atrybutem decyzyjnym Kwalifikacja do zabiegu. Zatem system decyzyjny można rozumieć jako system informacyjny wzbogacony atrybutem decyzyjnym.\n",
    "\n",
    "| LP | Temperatura ciała   | Ból brzucha    | Hematokryt | Kwalifikacja do zabiegu |\n",
    "| -- | ------------------- | -------------- | ---------- | ----------------------- |\n",
    "| 1  | Normalna            | Brak           | Przeciętny | Nie                     |\n",
    "| 2  | Stan podgorączkowy  | Silny          | Przeciętny | Nie                     |\n",
    "| 3  | Gorączka            | Silny          | Wysoki     | Tak                     |\n",
    "\n",
    "## Uczenie nadzorowane\n",
    "\n",
    "Uczenie nadzorowane polega na znalezieniu najlepszej konfiguracji parametrów modelu predykcyjnego w taki sposób, aby najlepiej generalizował wyniki na obiektach, które nie były przetwarzane na etapie uczenia.\n",
    "Ocena generalizacji modelu polega na porównaniu prognoz modelu i prognoz przypisanych obiektom w atrybucie decyzyjnym przy użyciu funkcji błędu.\n",
    "\n",
    "## Uczenie nienadzorowane\n",
    "W uczeniu nienadzorowanym (ang. unsupervised learning) dany jest zbiór przykładów uczących bez przydzielonej decyzji. Na podstawie dużej liczby obiektów algorytmy uczenia nienadzorowanego mogą dokonać ich grupowania, w oparciu o podobieństwo geometryczne. Powstałe w ten spobób grupy noszą nazwę klastrów.\n",
    "\n",
    "Klastry nie zapewniają jednak odpowiedzi, czym są obiekty się w nich znajdujące. Klastry odpowiadają jedynie na pytania, które obiekty są do siebie podobne na podstawie wskazanych atrybutów.\n"
   ]
  }
 ],
 "metadata": {
  "kernelspec": {
   "display_name": "Python 3",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 2
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython2",
   "version": "2.7.6"
  }
 },
 "nbformat": 4,
 "nbformat_minor": 0
}